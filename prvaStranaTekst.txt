STA JE ONLINE NASILJE

Nasilje na internetu je svaki oblik nasilja koje nastaje upotrebom digitalnih tehnologija.

Može se odvijati na društvenim mrežama, aplikacijama za razmenu poruka, gejming platformama 
i mobilnim telefonima. To je ponašanje koje se ponavlja i koje ima za cilj da uplaši, naljuti 
ili osramoti osobe koje su napadnute.

Primeri digitalnog nasilja su:

• širenje neistina ili objavljivanje sramotnih fotografija nekoga na društvenim mrežama

• slanje pretnji preko platforme za razmenu poruka

• lažno predstavljanje i slanje neprikladnih poruka drugima u tuđe ime.

Nasilje uživo i nasilje na internetu se često mogu dešavati uporedo. Međutim, nasilje na 
internetu ostavlja digitalni zapis koji može da posluži kao dokaz prilikom njegovog zaustavljanja.


KAKO UOCITI DA VASE DETE TRPI ONLINE NASILJE:

Prema istraživanju 83% tinejdžera je iskusilo neku vrstu sajber maltretiranja. 
Zato je vrlo važno prepoznati znake sajber maltretiranja.

Neki od znakova da vase dete trpi online nasilje su:

Iznenadni prestanak korišćenja kompjutera ili drugih elektronskih naprava iako je do skoro 
dete uživalo u istom

Dete ne želi da koristi kompjuter, telefon ili sličnu elektronsku napravu pred vama

Gašenje ekrana ili monitora kad prolazite u njegovoj blizini

Nevoljni odlazak u školu ili vanškolske aktivnosti

Nervozno ponašanje kada primi instant poruku, tekstualnu poruku ili e-mail preko telefona ili računara


KOJI SU SIMPTOMI ONLINE NASILJA?

Iskustva ljudi koji su se odvažili da progovore o tome šta su doživeli u onlajn prostoru pokazuju da napadi, 
iako virtuelni, ostavljaju itekako stvarne posledice. Ovakav vid nasilja prema tinejdzerima može 
biti štetan kao i fizičko nasilje, i za posledicu imati stres, traumu, anksioznost, poremećaje sna, depresiju 
i fizički bol.

Posledice digitalnog nasilja mogu uključiti i strah za sopstvenu bezbednost, u slučaju organizovanog 
uznemiravanja i brzog i nekontrolisanog širenja štetnog sadržaja, izolaciju, negativne posledice u 
društvenom i poslovnom životu, čak i teške posledice poput samoubistva. Takodje moze doci do iznenadnih napada besa ili depresije i gubitka ili dobitka telesne tezine

